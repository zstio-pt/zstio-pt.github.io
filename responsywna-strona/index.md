# Projekt responsywnej strony internetowej

## Cel projektu
Waszym zadaniem jest stworzenie w pełni funkcjonalnej, responsywnej strony internetowej zgodnie z nowoczesnymi praktykami projektowania i kodowania. To szansa, aby zastosować w praktyce umiejętności HTML i CSS, które zdobyliście dotychczas, ze szczególnym uwzględnieniem technik layoutu (Flexbox, Grid) oraz responsywności.

## Temat projektu
Wybierzcie jeden z poniższych tematów lub zaproponujcie własny (po wcześniejszej konsultacji):
1. Portfolio osobiste/zawodowe
2. Strona firmowa dla małego biznesu
3. Strona produktu/usługi
4. Blog tematyczny
5. Strona informacyjna o wydarzeniu

## Jak zdobyć ocenę dostateczną (3)

### Struktura i zawartość
- Przygotujcie minimum 3 podstrony (np. strona główna, o nas, kontakt)
- Zorganizujcie pliki projektu w odpowiednich folderach (osobne foldery na CSS, obrazy itp.)
- Używajcie semantycznego HTML5 (tagi nav, header, footer, section, article itp.)
- Stwórzcie poprawny nagłówek dokumentu z odpowiednimi meta tagami

### Nawigacja
- Zróbcie proste menu nawigacyjne z linkami do wszystkich podstron
- Menu powinno się zmieniać na mniejszych ekranach (responsywność)

### Układ i responsywność
- Zastosujcie Flexbox lub CSS Grid przynajmniej w jednej sekcji
- Strona powinna wyglądać dobrze na przynajmniej dwóch różnych rozmiarach ekranu (mobile i desktop)

### Stylistyka
- Użyjcie spójnej kolorystyki (minimum 3 kolory)
- Zastosujcie zewnętrzny font (np. z Google Fonts)
- Zadbajcie o podstawowy styling wszystkich elementów interfejsu

### Techniczne
- Kod HTML powinien być poprawny (bez błędów krytycznych)
- Stwórzcie podstawowy arkusz stylów CSS
- Unikajcie wyraźnych błędów wizualnych i funkcjonalnych

## Jak zdobyć ocenę dobrą (4)

### Struktura i zawartość
- Przygotujcie minimum 4 podstrony ze zróżnicowanym layoutem
- Zadbajcie o dobrze zorganizowaną strukturę kodu, starajcie się użyć komentarzy w kodzie
- Dodajcie formularz kontaktowy z podstawową walidacją HTML5
- Zastosujcie ikony (Font Awesome lub podobne)

### Nawigacja
- Zaprojektujcie menu z rozwijanym podmenu (na hover lub kliknięcie)
- Oznaczajcie w menu, która strona jest aktualnie wyświetlana

### Układ i responsywność
- Używajcie Flexbox i Grid w różnych sekcjach strony
- Strona powinna płynnie dostosowywać się do min. 3 różnych rozmiarów ekranu (mobile, tablet, desktop)
- Stosujcie podejście "mobile-first" w swoim CSS

### Stylistyka
- Zadbajcie o staranny projekt wizualny z uwzględnieniem zasad kompozycji
- Zaprojektujcie przemyślaną hierarchię tekstu (nagłówki, paragrafy, wyróżnienia)
- Konsekwentnie stosujcie marginesy i paddingi, używajcie jednostek względnych (em, rem)
- Dodajcie efekty CSS (cienie, gradienty, przejścia)

### Techniczne
- Zorganizujcie i komentujcie swój kod CSS
- Wykorzystajcie zmienne CSS
- Dodajcie hover stany dla elementów interaktywnych
- Optymalizujcie obrazy pod kątem wyświetlania w sieci

## Jak zdobyć ocenę bardzo dobrą (5)

### Struktura i zawartość
- Stwórzcie minimum 5 podstron z różnorodnymi układami i elementami
- Zbudujcie system komponentów  w CSS (np. przyciski, karty, elementy formularzy)
- Dodajcie stronę typu "one-page" z nawigacją do sekcji (anchor links)
- Przygotujcie formularz z wieloma typami pól i walidacją HTML5

### Nawigacja
- Zaprojektujcie wielopoziomowe menu z podmenu
- Przygotujcie różne warianty menu dla różnych szerokości ekranu (np. hamburger menu na mobile)
- Zaimplementujcie "sticky" nawigację lub inteligentne ukrywanie podczas przewijania
- Dodajcie dodatkowe elementy nawigacyjne (breadcrumbs, przycisk "wróć do góry")

### Układ i responsywność
- Wykorzystajcie kombinację Flexbox i Grid dla złożonych layoutów
- Zadbajcie o pełną responsywność dla wszystkich popularnych rozmiarów ekranów
- Zastosujcie zaawansowane techniki responsywne (np. różne układy elementów na różnych urządzeniach)
- Użyjcie media queries wykorzystujące nie tylko szerokość, ale np. orientation, media features

### Stylistyka
- Stwórzcie design system z konsekwentnie stosowanymi elementami
- Zastosujcie zaawansowaną typografię z uwzględnieniem czytelności i hierarchii
- Dodajcie niestandardowe animacje i przejścia między stanami
- Zaprojektujcie przemyślaną paletę kolorów z uwzględnieniem dostępności (kontrast)

### Techniczne
- Zoptymalizujcie strukturę CSS
- Zaimplementujcie tryb ciemny/jasny (dark/light mode) przy użyciu media queries
- Przetestujcie stronę na różnych przeglądarkach

## Jak zdobyć ocenę celującą (6)

Aby uzyskać ocenę celującą, musicie spełnić wszystkie wymagania na ocenę bardzo dobrą oraz wykazać się dodatkowymi umiejętnościami i kreatywnością:

### Struktura i zawartość
- Zaimplementujcie zawansowane wzorce interfejsu (np. karuzela, galeria, zaawansowane filtry CSS)
- Wykorzystajcie HTML Canvas lub SVG do interaktywnych elementów graficznych
- Dodajcie elementy multimedialne (audio, wideo) z odpowiednią kontrolą odtwarzania

### Nawigacja i interaktywność
- Stwórzcie zaawansowaną interaktywność bez użycia JavaScript (tylko CSS)
- Dodajcie animowane przewijanie do sekcji strony
- Zaimplementujcie efekty hover i focus dla wszystkich interaktywnych elementów
- Zadbajcie o zaawansowane elementy dostępności (ARIA, obsługa klawiatury)

### Układ i responsywność
- Zastosujcie zaawansowane techniki layoutu (np. CSS Subgrid)
- Stwórzcie układy wielokolumnowe z zaawansowanym zachowaniem responsywnym
- Użyjcie techniki "clamp" do responsywnego skalowania elementów

### Stylistyka i design
- Zaprojektujcie własnoręcznie elementy graficzne (nie z gotowych bibliotek)
- Stwórzcie przykuwającą uwagę, oryginalną stylizację z zachowaniem użyteczności
- Dodajcie zaawansowane animacje i efekty wizualne (np. parallax scrolling, animacje SVG)

### Techniczne
- Zastosujcie CSS Houdini lub inne eksperymentalne technologie CSS
- Przygotujcie dokumentację kodu i design systemu

### Dodatkowe
- Zaimplementujcie metody dostępu dla osób z niepełnosprawnościami
- Osiągnijcie wysokie wyniki w testach wydajności (PageSpeed Insights)
- Uruchomcie działającą wersję strony online (np. GitHub Pages)

## Co trzeba dostarczyć z projektem

Wraz z projektem dostarczcie dokumentację zawierającą:

1. Opis projektu i jego celów
2. Schemat strony (mapa strony)
3. Listę użytych technologii i narzędzi
4. Opis napotkanych problemów i zastosowanych rozwiązań
5. Źródła inspiracji i wykorzystanych zasobów (jeśli konieczne to z podaniem licencji)

## Termin i forma oddania projektu

- Projekt oddajecie jako archiwum ZIP zawierające wszystkie pliki projektu lub link do repozytorium git
- Dokumentację dostarczacie w formie PDF
- Termin oddania: **30 maja 2025**
- Będziemy wspólnie oceniać projekt na podstawie kodu, struktury, estetyki i funkcjonalności :)

## Wskazówki, które pomogą Wam w realizacji projektu

- Projektujcie mobilnie-first
- Regularnie testujcie swoją stronę na różnych urządzeniach
- Korzystajcie z narzędzi deweloperskich w przeglądarce
- Walidujcie swój kod HTML i CSS
- Dbajcie o dostępność (odpowiedni kontrast, tekst alternatywny dla obrazów)
- Starajcie się dokumentować swoją pracę na bieżąco
- Pamiętajcie o użyteczności - strona ma być nie tylko ładna, ale i funkcjonalna!

## Link do listy przydatnych zasobów
- [https://zstio-pt.github.io/responsywna-strona/zasoby](https://zstio-pt.github.io/responsywna-strona/zasoby)
- [prompt do generowania projektu graficznego](https://zstio-pt.github.io/responsywna-strona/prompt)
- Prezentacja: Menu CSS - [link do prezentacji](https://zstio-pt.github.io/responsywna-strona/menu-css.pptx)
- Prezentacja: Flexbox, Grid - [link do prezentacji](https://zstio-pt.github.io/responsywna-strona/responsywny-uklad.pptx)
- Prezentacja: Responsywność - [link do prezentacji](https://zstio-pt.github.io/responsywna-strona/projekt-graficzny.pptx)

Powodzenia! Jeśli macie pytania lub wątpliwości, śmiało pytajcie. Ten projekt to świetna okazja, żeby pokazać swoją kreatywność i umiejętności techniczne.